---
title: Na Kortrijk nu ook in Mechelen
date: '2026-01-10'
tags: ['linux', 'sessie', 'endof10']
draft: true
summary: Geïnspireerd door het initiatief Linux@Kortrijk starten wij nu ook in Mechelen met de promotie van Linux als alternatief voor Windows 10.
layout: PostSimple
authors: ['bert']
---

Na een boeiend bezoek aan de bibliotheek van Kortrijk tijdens de workshop "Maak kennis met Linux", met dank aan de mensen van Linux@Kortijk en de bib, zijn we er volledig van overtuigd dat Linux ook voor Mechelaars veel kan betekenen.

We zagen hoe ze mensen laten proeven van Linux Mint, een alternatief voor Windows 10, vanaf hun eigen laptop. Ze hoefde daarvoor niet voor te bereiden of aan te passen aan hun laptop, gewoon langskomen.
Aan de hand van enkele oefeningen maakten de mensen kennis met de werking van het besturingsysteem, wat in vele aspecten heel erg lijkt op Windows 10.

Maar waarom zijn wij dan zo enthousiast? Omdat Linux een oplossing kan zijn voor mensen die niet kunnen of wensen over te stappen op Windows 11.
Wij zullen dit jaar, net zoals in Kortrijk, infomomenten en workshops organiseren in Mechelen om mensen kennis te laten maken met dit besturingsysteem.
Daarnaast zullen wij ook ondersteuning bieden aan mensen die wensen over te stappen alsook een ondersteuningsnetwerk stimuleren om je na de overstap nog ondersteuning te kunnen bieden. 

## Wie zijn "wij"

Wij zijn een groep Linux-fanaten die zich graag inzetten voor duurzame digitaliteit zodat computer langer meegaan, goedkoper zijn en toegankelijk voor iedereen.

## Waarom we dit doen

Er zijn miljoenen computers die nog op Windows 10 draaien en nog prima hun werk doen, maar helaas heeft Microsoft ervoor gekozen deze toestellen geen ondersteuning te bieden voor Windows 11.
Wij willen zoveel mogelijk van deze computers redden van de afvalberg door er een besturingsysteem op te zetten dat wel nog updates ontvangt en draait op deze computers.

## Wat nu?

Wij kijken ernaar uit om vanaf februari verschillende activiteiten te organiseren die mensen op weg helpen met Linux. Ook zullen wij in Mechelen samenwerken met bestaande diensten die zich inzetten voor e-inclusie en herstelbaarheid, zoals Digipunten en repair cafés.

## Tot de volgende sessie?

Zin om het zelf eens te zien? Hou deze website in de gaten, wij zullen hier de activiteiten eind januari beginnen aankondigen.

---

